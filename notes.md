# Охранителна система от тип СОТ

## uvod

Обектът на настоящата курсова работа представлява съвременна охранителната система от тип СОТ. За проектирането ѝ използваме UML, придържайки се към OOP принципите с цел да създадем стабилно и мащабируемо решение, което задоволява сигнално-охранителните нужди на малки и средни по големина предприятия. Системата предоставя уеб платформа, чийто графичен интерфейс позволява на потребителите да взаимодействат с нея. Един потребител притежава определена роля и може да е замесен в експлоатацията на множество системи за сигурност.

Охранителите могат да:

- Достъпват данни относно охраняемите локации.
- Работят със сигнално-охранителните устройства.
- Достъпват и обработват получени сигнали от устройствата и/или ръчно да подават сигнали към правителствените органи.

Мениджърите притежават привилегиите на охранителите и също могат да достъпват и обработват данни относно:

- Различните итерации на сключения договор или няколко отделни договора между охранителната фирма и клиентите.
- Ремонтната документация и съхранените гаранционни карти/документи на сигнално-охранителните устройствата.
- Личната информация на охранителите.
- Настройките на охранителната система.

Неоторизирани лица нямат достъп до системата.

## Съдържание на диаграмите

`Class диаграма` - главните класове в приложението са PerimeterSystemControl, UserService, User, ContractEvent, Alert, Location, Device и MaintenanceEvent.

Класът User представя данните на потребителя, който взаимодейства с охранителната система. По-особеният атрибут тук е ролята, която представлява стойност от enumeration Role.

Един потребител може да взима роля в множество сигнално-охранителни проекти (PerimeterSystemControl). Един проект включва множество участници. Затова е сформирана Many-To-Many релация отразена в асоциативния клас UserService. UserService въвежда атрибутa CreatedAt - датата и часа на наемане на определено лице върху определен проект.

Една охранителна система взаимодейства (CRUD операции) с множество сигнали /Alert/, локации /Location/, устройства /Device/ и договори /ContractEvent/. Всяко устройство има асоцииран поне един документ, обвързан с техническата му поддръжка /MaintenanceEvent/.

Класът User съдържа операция за логване в системата (LogIn()) и разлогване (LogOut()).

Класовете NVR, UPS, Camera, Sensor и ElectronicLock разширяват Device, т.е. притежават уникални за тях си атрибути и операции. Например класът ElectronicLock съдържа операция за заключване (ToggleIsEngaged()).
