# Охранителна система от тип СОТ

## uvod

Обектът на настоящата курсова работа представлява съвременна охранителната система от тип СОТ. За проектирането ѝ използваме UML, придържайки се към OOP принципите с цел да създадем стабилно и мащабируемо решение, което задоволява сигнално-охранителните нужди на малки и средни по големина предприятия. Системата предоставя уеб платформа, чийто графичен интерфейс позволява на потребителите да взаимодействат с нея. Един потребител притежава определена роля и може да е замесен в експлоатацията на множество системи за сигурност.

Охранителите могат да:

- Достъпват данни относно охраняемите локации.
- Работят със сигнално-охранителните устройства.
- Достъпват и обработват получени сигнали от устройствата и/или ръчно да подават сигнали към правителствените органи.

Мениджърите притежават привилегиите на охранителите и също могат да достъпват и обработват данни относно:

- Различните итерации на сключения договор или няколко отделни договора между охранителната фирма и клиентите.
- Ремонтната документация и съхранените гаранционни карти/документи на сигнално-охранителните устройствата.
- Личната информация на охранителите.
- Настройките на охранителната система.

Неоторизирани лица нямат достъп до системата.

## Съдържание на диаграмите

`Class диаграма` - главните класове в приложението са PerimeterSystemControl, UserPSC, User, ContractEvent, Alert, Location, Device и MaintenanceEvent.

Класът User представя данните на потребителя, който взаимодейства с охранителната система. По-особеният атрибут тук е ролята, която представлява стойност от enumeration Role.

Един потребител може да взима роля в множество сигнално-охранителни системи (PerimeterSystemControl). Един проект включва множество участници. Затова е сформирана Many-To-Many релация отразена в асоциативния клас UserPSC.
UserPSC въвежда атрибутa CreatedAt - датата и часа на наемане на определено лице върху определен проект.

Една охранителна система взаимодейства (CRUD операции) с множество сигнали /Alert/, локации /Location/ и договори /ContractEvent/. PerimeterSystemControl също притежава метод за активация и деактивация (ToggleIsActive()).

Класът User съдържа операция за логване в системата (LogIn()) и разлогване (LogOut()).

Класът Location съдържа операция за извличане на актуалните за местоположението устройства, предоставяйки тяхното API (позволява дистанционната им манипулация).

Класът MaintenanceEvent служи за бизнес-критичната дейност по следене на документацията (вкл. гаранционни документи), принадлежаща на едно сигнално-охранително устройство.
Класът Device освен че притежава методи за боравене с асоциираната му документация, също съдържа следните: За включване и изключване от мрежата (ToggleIsOnline()); За извличане на местоположението, където е въведено в експлоатация (GetLocation()).

Класовете NVR, UPS, Camera, Sensor и ElectronicLock разширяват класа Device, т.е. притежават допълнителни по-специфични атрибути и операции според представяното устройство. Например класът ElectronicLock съдържа операция за заключване и отключване (ToggleIsEngaged()); UPS за включване и изключване на аварийното захранване (ToggleIsPoweredOn()); Camera за предаване и прекъсване на поточен кадър (ToggleIsStreaming()); NVR за настройка на нотификация при достигнат определен обем видео (SetAlarmTreshold()) и т.н.

---

`Use case` диаграми:

1. Представено е поведението на системата при опит за логване в нея. Посредством IP адреса на клиента и акаунта, който се опитва да достъпи, се идентифицира броят на опитите за влизане (IP Address-based + Account-based tracking). При твърде много неуспешни опити, системата връща актуално съобщ-е. Ако не са извършени твърде много неуспешни опити, системата верифицира подадените креденции. При подадени валидни данни, системата препраща потребителя към таблото му за работа.

2. На диаграмата са представени видовете действия, които персоналът на охранителната система може да извършва.
   Охранителят първо избира периметър, с който да работи. След това взаимодейства с наличните локации и актуални устройства.

Мениджърът, след като му бъде верифицирана ролята, е способен също да:

- Създава, редактира и трие периметри.
- Преглежда, създава, редактира и трие сключени договори.

Едно сигнално-охранително устройство е способно да инвокира метода за създаване на алармен сигнал посредством периметър обекта, към когото локацията му принадлежи. При получен алармен сигнал от определен периметър в охранителната система, мениджърите и охранителите биват уведомявани.
